У січні 2010 року для середовища Node.js був введений менеджер пакетів під назвою npm.
[12] Менеджер пакетів полегшує програмістам публікацію та обмін сирцевим кодом бібліотек 
Node.js і призначений для спрощення встановлення, оновлення та видалення бібліотек.[11]

У червні 2011 року Microsoft та Joyent реалізували Windows-версію Node.js.[13] Перше 
складання Node.js, що підтримує Windows, випущене в липні 2011 року.

У січні 2012 року Дал відійшов у сторону, заохочуючи колегу і творця npm Ісаака Шлютера 
(Isaac Schlueter) до управління проєктом.[14] У січні 2014 року Шлютер оголосив, що проєкт 
буде очолювати Тімоті Фонтен (Timothy J. Fontaine).[15]

У грудні 2014 року Федір Індутний, незадоволений надто консервативним циклом оновлень, 
випустив io.js, форк Node.js. Через внутрішній конфлікт щодо управління Joyent, Io.js 
був створений як відкрита альтернатива управління з окремим технічним комітетом.[16][17] 
На відміну від Node.js,[18] автори планували постійно оновлювати io.js з найсвіжішими 
випусками JavaScript-рушія V8.[19]

У лютому 2015 року було оголошено про намір створити нейтральний фонд Node.js. До червня 
2015 року спільноти Node.js та io.js проголосували за спільну роботу в рамках Node.js 
Foundation.[20]

У вересні 2015 року Node.js v0.12 та io.js v3.3 були об'єднані разом у Node v4.0.[21] 
Це об'єднання принесло можливості V8 ES6 в Node.js і довготривалий цикл випуску підтримки.
[22] Станом на 2016 рік вебсайт io.js рекомендував розробникам перейти на Node.js і не 
планувати подальших випусків io.js через злиття.[23], нині той домен переадресовує запити 
на офіційний сайт nodejs.org [Архівовано 15 березня 2017 у Wayback Machine.].