Node.js був спочатку написаний Раяном Далом у 2009 році[4] приблизно через тринадцять років 
після появи першого серверного середовища JavaScript, LiveWire Pro Web від Netscape.[5] 
Первісний випуск підтримував лише Linux та Mac OS X. 
Його розробку та обслуговування очолював Дал, а згодом і компанія Joyent.[6]

Дал розкритикував обмежені можливості найпопулярнішого вебсервера 2009 року, Apache HTTP 
Server, обробляти безліч одночасних з'єднань (до 10 000 і більше) та найпоширеніший спосіб 
створення коду (послідовне програмування), коли код або блокував весь процес або залучає 
кілька стеків виконання у разі одночасного з'єднання.[7]

Дал продемонстрував проєкт на першій європейській JSConf 8 листопада 2009 року[8][9][10] 
Node.js поєднував у собі JavaScript-рушій Google V8, цикл обробки подій на основі C-бібліотек, 
і низькорівневий API вводу-виводу.[11]

Після роботи над проєктом Node з 2009 року, Дал оголосив в січні 2012 року, що він відійде 
від проєкту і передасть кермо автору NPM, а потім працівника Joyent Isaac Z. Schlueter.

Райан Даль пояснив причину для переходу від проєкту:

«Після трьох років роботи над Node, це звільняє мене від роботи над дослідницькими проєктами. 
Я все ще є працівником Joyent і буду консультувати збоку, але я не буду брати участь у щоденних 
виправленнях помилок. ”
Після виходу з проєкту Node.js, Райан Дал продовжив написання передмови для Node: Up and Running, 
книга О'Рейлі 2012 року, яка написана Томом Хьюз-Кроучером і Майком Вілсоном де він заявив, що він 
відійшов від своїх початкових застережень щодо технології:

"Хоча я колись був стриманним, рекомендуючи Node для критично важливих застосунків, то зараз я 
радий рекомендувати Node навіть для найбільш вимогливих серверних систем".
З 2018 Раян Дал започаткував розвиток в node.js нового проєкту Deno, де для виконання коду 
JavaScript/TypeScript надається більш захищене оточення з явним визначенням повноважень.